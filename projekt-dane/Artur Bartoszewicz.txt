© Dr Artur Bartoszewicz
GNIEW I TOPÓR NARODU POLSKIEGO
77 cięć dra Artura Bartoszewicza
3BDB – Bliskość Bezpieczeństwo Bogactwo Demokracja Bezpośrednia
Zdrowy rozsądek posłuży nam wszystkim!
Zdrowy rozsądek na te chore czasy!
Spis treści
I. II. IV. V. VI. VII. Przebudowa fundamentalnych zasad działania Państwa....................................................1
„Po pierwsze gospodarka i rolnictwo – głupcze!”
..............................................................3
III. Budowa wspólnoty i ochrona wzajemna ...........................................................................6
Budowa potencjału demograficznego — program „KRÓLIK PLUS”
..................................7
Kapitał społeczny, edukacja i szacunek – klej naszego Narodu ..........................................8
Zdrowy i roztropny Naród ...........................................................................................9
Potęga militarna i antykryzysowa RP .........................................................................11
I. Przebudowa fundamentalnych zasad działania Państwa
1. Wprowadzamy 100% zasadę wzajemności w stosunkach międzynarodowych.
Każde obciążenie, zakaz, limit i ograniczenie zastosowane przez państwo lub inny
podmiot prawa międzynarodowego wobec RP lub jej obywatela jest niezwłocznie i
symetrycznie implementowane, wobec tego podmiotu. Wyjątek stanowi sytuacja, w
której zastosowanie działań odwetowych nie jest w interesie RP.
2. Niezwłocznie wstrzymujemy wszelkie transfery zagraniczne bez podstawy
prawnej zgodnej z Konstytucją RP. Wstrzymujemy pomoc skierowaną do innych
państw i ich obywateli realizowaną bez podstawy prawnej zgodnej z Konstytucją RP.
Wstrzymujemy wszystkie transfery socjalne dla osób nieposiadających obywatelstwa
RP realizowane bez podstawy prawnej zgodnej z Konstytucją RP.
3. Zakazujemy pod odpowiedzialnością karną podważania umocowania i wyroków
Sądu Najwyższego i Trybunału Konstytucyjnego, a także umocowania i decyzji
NIK i NBP. Rozpoczynamy postępowania karne wobec osób, instytucji, organizacji
Strona 1 z 12© Dr Artur Bartoszewicz
krajowych (w tym organizacji pozarządowych) i prawa międzynarodowego
zaangażowanych w podważanie legitymacji i podstaw suwerenności RP.
4. Bezwzględnie ścigamy naruszenia dobrego imienia RP. Rozpoczynamy
postępowania karne wobec osób, instytucji, organizacji krajowych (w tym organizacji
pozarządowych) i organizacji międzynarodowych działających na szkodę dobrego
imienia RP, narodu Polskiego i całości dziedzictwa narodowego Polski, w tym prawdy
historycznej.
5. Zakazujemy cenzury w jakimkolwiek obszarze życia społecznego, gospodarczego i
politycznego.
6. 7. Derogujemy akty prawne wprowadzające zakaz mowy nienawiści na podstawie ich
sprzeczności z konstytucyjnym prawem do wolności słowa. Likwidujemy wszelkie
kodeksy etyczne. Jedynie Konstytucja RP jako jedyny dokument kształtuje ocenę
godności zachowania obywatela RP.
Wstrzymujemy i zakazujemy finansowania i promocji antypolonizmu. Walczymy
z promocją ideologii marksizmu, bolszewizmu, komunizmu, faszyzmu, nazizmu,
banderyzmu, stalinizmu, hitleryzmu, klimatyzmu i segregacjonizmu w tym
sanitaryzmu. W imię dobra naszych dzieci sprzeciwiamy się promocji pornografii i
ideologii trans, zmiany płci.
8. Zakazujemy działań politycznych zmierzających do likwidacji państwa polskiego
i przekształcenia w część federalnej lub unitarnej UE. Mówimy stanowcze nie
„państwu Europa”
. Wszelkie zmiany traktatów UE wymagają zgody narodu polskiego
wyrażonej w drodze wiążącego referendum. Zgoda na przeniesienie jakiejkolwiek
kompetencji państwa narodowego na poziom organizacji międzynarodowej wyrażona
przez przedstawiciela administracji publicznej bez zgody obywateli uzyskanej w
referendum będzie skutkować karą minimum 10 lat więzienia.
9. Zakazujemy zaciągania nowych zobowiązań Polski i narodu polskiego wobec
innych państw i organizacji międzynarodowych bez zgody narodu polskiego
wyrażonej w drodze referendum. Podpisanie takiego zobowiązania bez zgody
obywateli będzie skutkować karą minimum 10 lat więzienia. Wprowadzamy przepadek
mienia na rzecz skarbu państwa członków administracji publicznej, którzy takie
zobowiązanie zaciągnęli.
10. Odrzucamy prawo do restytucji mienia na podstawie Justice for Uncompensated
Survivors Today Act of 2017 tzw. Ustawy 447. Jednoznacznie uznajemy i walczymy o
uznanie na arenie międzynarodowej faktu, iż reparacji za szkody może udzielać jedynie
Strona 2 z 12© Dr Artur Bartoszewicz
zbrodniarz. Zapraszamy przedstawicieli USA, Izraela, państw afrykańskich i innych
chętnych partnerów do wspólnego działania w celu uzyskania sprawiedliwych reparacji
od Niemiec.
11. Zakazujemy na terenie RP budowy meczetów i prowadzenia działalności
organizacji promujących islam. Wprowadzamy zakaz noszenia burki i innych form
odzieży religijnych zakrywających twarz w miejscach publicznych. Publiczne
manifestowanie islamu jest zakazane.
12. Zakazujemy wysyłania wojska polskiego poza nasze terytorium. Dokonujemy
wyłączenia w przypadku celów ćwiczeniowych lub używania w ramach działań NATO
lub ONZ jednostek specjalnych, floty morskiej i lotnictwa.
13. Zapewniamy samostanowienie obywateli Polski na całym terytorium RP.
Demokracja bezpośrednia staje się naczelnym mechanizmem podejmowania decyzji.
Odrzucamy bezwzględnie wszelkie zapędy autorytarne partii politycznych. Odrzucamy
pseudo—ekologiczne działania eksterytorialne ograniczające kontrolę nad terytorium
RP w postaci programu Natura 2000 (dyrektywa ptasia i siedliskowa). Równocześnie
dbamy o naturę w sposób rzeczywisty — chronimy polskie lasy i zapewniamy
publiczny ich status. Odrzucamy regulacje AMLA i wszelkie podobne systemy
inwigilacji obywateli. Opieramy gospodarkę na naszych zasobach, uruchamiamy
wydobycie wszystkich niezbędnych gospodarczo surowców. Ziemia staje się zasobem
strategicznym niesprzedawalnym dla obcokrajowców, którzy mogą jedynie ją
dzierżawić. Uznajemy złoża naturalne za zasób strategiczny wydobywany jedynie przez
podmioty 100% polskie kapitałowo. Państwo ma za zadanie wspierać te podmioty w
pozyskiwaniu kapitału i partnerów.
II. „Po pierwsze gospodarka i rolnictwo – głupcze!”
14. Wypowiadamy Europejski Zielony Ład i pociągamy do odpowiedzialności karnej
polityków biorących czynny udział w jego wprowadzaniu w Polsce. Wypowiadamy
ETS1, ETS2 i ETS3. Wypowiadamy Dyrektywę Budynkową KE. Wypowiadamy ESG
i BDO, uwalniając MŚP od tych obowiązków.
15. Wstrzymujemy likwidację kopalń, elektrowni i elektrociepłowni zasilanych
paliwami kopalnymi. Wprowadzamy wieloletni plan ich wzmocnienia
technologicznego i finansowego. Organizujemy konkursy na polskich uczelniach
technicznych w celu udoskonalenia technologii wykorzystania paliw kopalnych i
minimalizacji zanieczyszczeń.
Strona 3 z 12© Dr Artur Bartoszewicz
16. Dostosowujemy stawki VAT, PIT i CIT do wielkości przedsiębiorcy. Podmiot
zależnie od wielkości płaci % podstawowej stawki: mikro 25%, mały 50%, średni 75%,
duży 100%.
17. Wprowadzamy podatek obrotowy od korporacji międzynarodowych.
Ustanawiamy minimalną kwotę odnoszącą się do średniego obciążenia w danym
sektorze/branży.
18. Zakazujemy lichwy i chwilówek. Banki komercyjne zostają zobligowane do
oferowania pożyczek konsumpcyjnych ograniczonych w oprocentowaniu - o RRSO
wynoszącym maksymalnie wysokość inflacji+1 %.
19. Wstrzymujemy uporczywe kontrole skarbówki wobec małych podatników.
Jednocześnie uruchamiamy pełne i twarde kontrole firm zagranicznych działających na
rynku polskim. Likwidujemy obciążenia biurokratyczne i zbędne przepisy
ograniczające działalność mikro, małych i średnich przedsiębiorców.
20. Karzemy finansowo urzędników za opóźnienie decyzji (na wniosek
przedsiębiorców). Wszystkie decyzje mają być wydawane w maksymalnie 60 dni.
Rozbijamy lokalne kartele i zmowy korumpujące aktywność gospodarczą.
Wprowadzamy wysokie kary dla urzędników działających w zmowie przeciwko
przedsiębiorcom.
21. Rozbijamy zmowę banków. Limitujemy koszt kredytu i podwyższamy
oprocentowanie depozytów – nakładamy podatek od nadmiarowych zysków banków
komercyjnych. Karzemy banki i banksterów za wprowadzenie finansowych „narzędzi
toksycznych”
, w tym kredytów odnoszonych do franka szwajcarskiego czy innych
umów z klauzulami abuzywnymi. Wszystkie straty klientów wynikające z takich
narzędzi pokrywają banki i ich zarządy z własnego majątku.
22. Gwarantujemy w Konstytucji RP Polskiego Złotego jako gwaranta niezbywalnego
prawa obywateli RP do posiadania własnej waluty. Wpisujemy do Konstytucji prawo
posługiwania się gotówką bez limitów. Znosimy limit wypłaty gotówki w bankomacie
i wprowadzamy karę 1 mln PLN za likwidację jednego bankomatu przez banki. Banki
działające w Polsce muszą zagwarantować sieć bankomatów 1 na 5.000 mieszkańców
danego obszaru.
23. Wprowadzamy gwarancję, że właścicielem pieniędzy w banku na koncie osobistym
jest obywatel, a nie bank. Za kradzież pieniędzy z konta w banku odpowiada bank,
podobnie jak za zaciągnięcie przez osobę trzecią kredytu za niewiedzą obywatela.
Strona 4 z 12© Dr Artur Bartoszewicz
24. Ograniczamy maksymalny udział podmiotów zagranicznych w sektorach
gospodarki. W strategicznych sektorach, czyli bankowym, medialnym,
energetycznym, farmaceutycznym i rolnym do 25%, w pozostałych sektorach górną
granicę stanowi udział polskiego kapitału w rynku, z którego pochodzi inwestor,
zgodnie z zasadą wzajemności.
25. Zakazujemy zatrudniania w korporacjach taksówkowych i przedsiębiorstwach
świadczących usługi przewozowe dla ludności kierowców nieposiadających
polskiego egzaminu na prawo jazdy, niemówiących po polsku i nieznających
topografii miasta. Regulujemy przewozy. W każdej taksówce ma być wyznaczona
oddzielna strefa dla pasażera i kierowcy na wzór brytyjskich taksówek. Samochody w
jednym modelu i kolorystyce obsługują dane miasto. Kierowcy zagraniczni zdają
egzamin z języka polskiego na poziomie minimum B2. Wprowadzamy oficjalne pułapy
opłat za kilometr i ryczałtowe opłaty za transfer z lotniska/dworca do poszczególnych
stref miasta. Pobranie nienależnej opłaty odbiera dożywotnio prawo wykonywania
zawodu taksówkarza w każdym typie podmiotu świadczącym takie usługi. Każdy
kierowca musi posiadać ubezpieczanie OC na minimum 1 mln PLN.
26. Regulujemy zawód kosmetologa. Przyznajemy oficjalne uprawnienia do
wykonywania części zabiegów medycznych.
27. Wprowadzamy rolnictwo, leśnictwo i rybołówstwo do sektorów strategicznych
podlegających szczególnej ochronie.
28. Gwarantujemy soboty handlu rolniczego w centrach miast. Rolnicy mają
możliwość sprzedaży bezpośredniej produktów rolniczych z wozu, traktora lub
straganu. Wyłączamy rolników z obowiązku fiskalizowania sprzedaży w tym trybie.
29. Nakładamy cła antydumpingowe i limity kwotowe na import produktów rolnych z
Ukrainy. Takie ograniczenia wprowadzamy wobec każdego państwa stosującego
działania sprzeczne z interesem polskiego rolnictwa i producentów żywności.
30. Budujemy markę Polska. Masowo promujemy kulturę, sztukę i inne przejawy
twórczości. Popularyzujemy wyniki badań naukowych i gospodarki. Promujemy
turystykę i walory Polski.
31. Wprowadzamy zasadę, że każdy MOP i stacja benzynowa przy drogach szybkiego
ruchu i autostradach jest zobligowana do preferencyjnego oferowania lokali dla
polskiego przemysłu restauracyjnego. Dużą część placówek sieci fast-food w ciągu
5 lat zastępują normalne restauracje, bary i karczmy z prawdziwym jedzeniem.
Strona 5 z 12© Dr Artur Bartoszewicz
32. Wprowadzamy jedną roczną opłatę drogową (winieta roczna) za 70 PLN
upoważniającą do przejazdu samochodem osobowym po wszystkich płatnych
odcinkach dróg dla obywateli polskich. Wprowadzamy możliwość zakupu winiet 7,
10, 30, 90 dniowych, półrocznych i rocznych w przypadku wjazdu na drogi polskie
przez samochody nie zarejestrowane na terenie RP. Wysokość opłat dla cudzoziemców
zgodnie z regułą wzajemności wynoszą symetrycznie tyle, ile dane państwo pobiera od
Polaka w trasie, ale nie mniej niż 70 PLN za samochód osobowy.
III. Budowa wspólnoty i ochrona wzajemna
33. Wypowiadamy pakt migracyjny. Zaskarżamy KE do TSUE. Deportujemy
nielegalnych migrantów do kraju, z którego zostali dostarczeni. Pośredniczenie w
przemycie ludzi przez funkcjonariuszy służb obcych państw lub obywateli polskich
bezwzględnie skutkuje aresztem i postawieniem zarzutów karnych.
34. Zapewniamy automatyczne zastrzeżenie numeru PESEL i dowodu/paszportu
obywatela. Państwo ma chronić dane obywateli. Obywatel może odstrzec dane w
aplikacji mObywatel w celu weryfikacji na przykład do zawarcia umowy. Po
zakończeniu działań, dane są ponownie automatycznie zastrzegane.
35. Zakazujemy kierowania marketingu produktów i usług komercyjnych do
nieletnich. Wdrażamy przepisy krajobrazowe i ochrony przestrzeni miejskiej przed
zalewem marketingu. Eliminujemy reklamy z przestrzeni publicznej w miastach i
trasach drogowych.
36. Uruchamiamy narodowy program infrastruktury krytycznej. Uzupełnienie
programu stanowi zakaz budowy na terenach zalewowych oraz rozwój systemu
koordynacji służb na wypadek sytuacji kryzysowych. Program obejmuje budowę sieci
schronów przez gminy z docelowym potencjałem 120% liczby mieszkańców.
37. Zapewniamy prawo do obrony koniecznej. Znosimy pojęcia przekroczenia granic
obrony. Broniący życia, zdrowia i majątku, swojego lub cudzego otrzymuje pewność,
że prawo i państwo stoją po jego stronie.
38. Zakazujemy obecności obcych funkcjonariuszy policji i innych służb na terenie
Rzeczpospolitej. Derogujemy druk 1066 (Ustawa z 7 lutego 2014 r. o udziale
zagranicznych funkcjonariuszy lub pracowników we wspólnych operacjach lub
wspólnych działaniach ratowniczych na terytorium RP).
Strona 6 z 12© Dr Artur Bartoszewicz
39. Zatrzymujemy niszczenie rodzin przez państwo, sędziów i prokuratorów —
alienację rodzicielską. Rozliczamy psychologów, psychiatrów, sędziów, prokuratorów
oraz pracowników mediów, którzy doprowadzili do rozpadu rodzin, alienacji i upadku
psychicznego młodego pokolenia.
IV. Budowa potencjału demograficznego — program „KRÓLIK PLUS”
40. Uruchamiamy w BGK tanie linie kredytowe. Program kierujemy wyłącznie do
obywateli RP. Linie kredytowe o stałym oprocentowaniu 0,5% są przeznaczone na
zakup pierwszego mieszkania na rynku wtórnym (szczególnie w zabytkach) lub budowę
domu. Dodatkowo BGK zapewnia wkład 150 tys. PLN na mieszkanie i 200 tys. PLN
na własny dom w przypadku pierwszego mieszkania/domu dla małżeństw. Wkład staje
się bezzwrotny w przypadku urodzenia przez małżeństwo jednego dziecka w okresie do
dwóch lat przed i po zawarciu umowy kredytowej. Drugie i każde kolejne dziecko
skutkują umorzeniem 20% kredytu (do wysokości maksymalnie 100 tys. PLN za
dziecko). Mieszkania komunalne urynkawiamy dla małżeństw z co najmniej trójką
dzieci z bonifikatami 90%. Pustostany z zasobów publicznych sprzedajemy za
złotówkę.
41. Gwarantujemy pełną refundację kosztów wizyt diagnostycznych dla par
starających się o zajście w ciążę.
42. Gwarantujemy, że każda kobieta, która urodzi pierwsze dziecko przed 26 rokiem
życia otrzyma zwolnienie od podatku PIT na kolejne 7 lat. Każde kolejne urodzone
przez nią dziecko wydłuży ten okres o kolejne 7 lat przy rozliczeniu indywidualnym
podatków.
43. Wprowadzamy bon „PIĘKNA MATKA PLUS” na zakupy/usługi beauty,
stomatologiczne, medyczne, fizjoterapeutyczne, optyczne, sportowe lub SPA dla
każdej matki. Liczba bonów w wysokości 700 PLN rocznie jest adekwatna do liczby
urodzonych dzieci. Wartość łączna bonu kumuluje się przez lata. Dodatkowo 7%
bonusu do wysokości bonu za każdego wnuka i prawnuka. Bony do realizacji u polskich
przedsiębiorców.
44. Wprowadzamy bon „SILNY OJCIEC PLUS” na zakupy/usługi sportowe,
wędkarskie, myśliwskie, medyczne, fizjoterapeutyczne, optyczne lub szkolenia
zawodowe dla każdego ojca. Liczba bonów w wysokości 700 PLN rocznie jest
Strona 7 z 12© Dr Artur Bartoszewicz
proporcjonalna do liczby utrzymywanych dzieci. Wartość łączna bonu może się
kumulować. Bony do realizacji u polskich przedsiębiorców.
V. Kapitał społeczny, edukacja i szacunek – klej naszego Narodu
45. Stawiamy Łuki Triumfalne by uczcić odzyskanie Niepodległości i największe
zwycięstwa bitewne Polaków. Stawiamy pomnik matkom, żonom, córkom lat wojny i
komunizmu. Wynosimy do stopnia generała wszystkich żyjących powstańców
warszawskich, przyznając im emerytury generalskie. Stawiamy ogromne pomniki
naszym Królom, Wodzom, najwspanialszym ludziom nauki i kultury.
46. Wprowadzamy do podręczników historii pełną informację o Polakach i ich roli w
cywilizacjach świata.
47. Wzmacniamy system emertytalny wpłatami z dywidend spółek skarbu państwa,
NBP i dochodów z wydobycia surowców naturalnych.
48. Likwidujemy wiek emerytalny. Zapewniamy stały dostęp do pełnej wiedzy o
szacowanej wartości przyszłej emerytury (na bieżąco przy rachunku bankowym) i
dowolność decyzji o momencie przejścia na emeryturę.
49. Zmieniamy zasady rewaloryzacji emerytur. Wszystkie emerytury, w tym wojskowe
i służb rosną proporcjonalnie względem wskaźnika płac.
50. Zapewniamy dostępną infrastrukturę (np. podjazdy, windy, dostosowany
transport) oraz inkluzywne podejście w edukacji, pracy i kulturze na rzecz osób z
niepełnosprawnościami. Rozpoczynamy politykę likwidującą barier na rynku pracy i
w życiu społecznym. Tworzymy warunki umożliwiające zatrudnianie osób z
niepełnosprawnościami, dostosowanie stanowisk pracy i walkę z dyskryminacją i
izolacją społeczną. Orzecznictwo medyczne, a nie funkcjonalne jest ostateczne.
51. Refundujemy w 100% niezbędny sprzęt medyczny, rehabilitacyjny i technologię
produkcji polskiej dla osób z niepełnosprawnościami i osób starszych z
dysfunkcjami. Gwarantujemy zapewnienie ich potrzeb i możliwość zwiększenia
udziału w aktywności społecznej, gospodarczej i politycznej. Czas realizacji każdej
potrzeby nie może być dłuższy niż 30 dni. W przeciwnym wypadku zainteresowany
zakupuje porównywalne rozwiązanie na własną rękę i przedstawia fakturę do refundacji
w 14 dni przez PFRON.
Strona 8 z 12© Dr Artur Bartoszewicz
52. Wspieramy społecznie i psychologicznie, integrujemy, kleimy i łączymy wszystkich
obywateli. Burzymy stereotypy, podziały Polski na A i B, budujemy świadomość
społeczną, walczymy z uprzedzeniami oraz promujmy równość i akceptację.
53. Uruchamiamy domy dziecka, przedszkola i żłobki obok domów spokojnej starości,
by łączyć pokolenia.
54. Przekształcamy ośrodki dla migrantów w Centra Integracji Pokoleń.
55. Budujemy w każdej gminie/związku gminnym podstawową infrastrukturę toru
driftowego dla młodzieży. W każdym powiecie zapewniamy bezpieczny tor
wyścigowy dla samochodów i motorów. Walczymy tym samym z niebezpiecznymi i
kosztownymi zachowaniami drogowymi w centrach miast.
56. Gwarantujemy istnienie Rodzinnych Ogródków Działkowych. Zakazujemy
likwidacji i zmiany przeznaczenia terenów.
57. Uruchamiamy program imigracji i repatriacji Polaków ze wschodu. Pokrywamy
koszty realokacji i startu w kraju przodków.
58. Gwarantujemy niezależność myśliwym, wędkarzom i kołom gospodyń wiejskich
oraz innym organizacjom społecznym – w tym OSP – od nadzoru partii
politycznych i ministerstw.
59. Znosimy rejonizację wędkarzy i innych typów aktywności dotychczas
ograniczanej „kartami”. Jedna karta ważna na całą Polskę, do uzyskania w lokalnym
urzędzie.
60. Ubezpieczamy w ramach OC kierowców, a nie samochody. Tylko AC dotyczy
danego auta.
61. Zakazujemy na terenie szkół używania telefonów komórkowych i innego sprzętu
połączonego z Internetem z wyłączeniem wyposażenia szkolnego. Program
„CZYSTY UMYSŁ PLUS”
.
VI. Zdrowy i roztropny Naród
62. Kompleksowo reformujemy ochronę zdrowia. Wysokość składki zdrowotnej
uzależniamy od podejmowanych działań profilaktycznych. Poprawiamy niewłaściwe
zarządzanie publicznym budżetem na zdrowie. Usprawniamy niewłaściwą organizację
w podejmowaniu decyzji wobec chorego, co do sposobu i metody leczenia, w tym
dostępu do drogich terapii. Wracamy do referencyjnych szpitali i formy finansowania
Strona 9 z 12© Dr Artur Bartoszewicz
przez NFZ. Zmieniamy politykę lekową — uprawnienia i dostęp do terapii.
Zapewniamy warunki dla rozwoju krajowego przemysłu farmaceutycznego w celu
zabezpieczenia obywateli w podstawowe produkty lecznicze. Zapewniamy
sprawiedliwy dostęp do środków publicznych obywateli włączając do systemu
ubezpieczycieli i indywidualne ubezpieczenia zdrowotne.
63. Wspieramy obywateli dotkniętych chorobami rzadkimi i ich rodziny. Bierzemy pod
uwagę artykułowane potrzeby — organizujemy regularne, co półroczne szerokie
spotkania z organizacjami pacjentów i opiekunów, wspieramy je w kontaktach z NFZ i
MZ, działamy aktywnie na rzecz edukacji społecznej i destygmatyzacji.
64. Zapewniamy prawo do stosowania alternatywnych metod leczenia i medycyny
naturalnej obok terapii medycyny konwencjonalnej. Każde działanie wobec
chorego, prowadzące do poprawy stanu zdrowia i samopoczucia jest legalne i pożądane.
Chory i jego rodzina otrzymują prawo do wytoczenia postępowania karnego i
cywilnego wobec oferujących metody alternatywne i naturalne w przypadku
poniesienia szkód podczas ich stosowania. Wprowadzamy zakaz zasiadania w organach
organizacji lekarskich beneficjentów środków pochodzących od producentów leków i
wyrobów medycznych. Zakazujemy uzyskiwania finansowych i niefinansowych
korzyści od takich podmiotów przez osoby zasiadające w organach organizacji
lekarskich. Zakaz otrzymywania korzyści obowiązuje także wszystkich ekspertów
występujących w roli biegłych. Wpisujemy przysięgę Hipokratesa do systemu
prawnego jako obligo - zobowiązanie składane przez lekarza publicznie w obecności
notariusza.
65. Zapewniamy nieodpłatną służbę zdrowia tylko dla obywateli RP. Cudzoziemcy
ponoszą100% odpłatności za usługi medyczne samodzielnie lub poprzez prywatnych
ubezpieczycieli.
66. Wprowadzamy możliwość samodzielnego podjęcia decyzji przez chorego i jego
rodzinę w sprawie tzw. terapii daremnej. Każdy obywatel ma prawo do walki o życie
bez względu na stan zdrowia i typ choroby.
67. Zakazujemy lekarzom i pielęgniarkom równoczesnego zatrudnienia i
wykonywania zawodu w sektorze publicznym i prywatnym ze względu na
powstający konflikt interesów.
68. Wprowadzamy obowiązek posiadania ubezpieczeń w zakresie uprawiania
turystyki górskiej i wodnej.
Strona 10 z 12© Dr Artur Bartoszewicz
69. Wyrzucamy patologiczną edukację seksualną ze szkół. Wprowadzamy dla
młodzieży rzetelną edukację chroniącą przed pedofilią, pornografią, chorobami
wenerycznymi i przemocą seksualną. Wyłączamy osobom niepełnoletnim dostęp do
TikToka i podobnych aplikacji działających na szkodę dzieci i młodzieży. Zakaz ma
egzekwować właściciel platformy pod rygorem kar wymierzanych przez UOKiK.
70. Zakazujemy reklamy leków, suplementów diety oraz alkoholu w mediach i
przestrzeni publicznej. Uszczelniamy system ochrony przestrzeni publicznej przed
reklamą i promocją prowadzoną niezgodnie z przepisami prawa. Samorządy, uczelnie
wyższe, organizacje sportowe i organy państwa mają zakaz organizacji działań wspólnie
z producentami substancji szkodliwych.
VII. Potęga militarna i antykryzysowa RP
71. Wprowadzamy powszechne szkolenia obronne i samoobrony oraz ratownictwa
medycznego z możliwością odliczenia ich kosztów od podatku.
72. Zapewniamy społeczeństwu wyposażenie w sprzęt obronny i związany z
sytuacjami kryzysowymi. W przypadku zakupu do siedziby przedsiębiorstwa
wprowadzamy możliwość odliczenia od podatku.
73. Tworzymy system POLSKA PIĘŚĆ (zamiast tarczy wschód) z systemem
TYTANOWEJ KOPUŁY chroniącej nasze niebo, 100% potencjał i gotowość ataku
przez armię w przypadku zagrożenia ze strony najeźdźcy, gotowość wykonania działań
wojennych na obszarze państwa atakującego, pełna ochrona całego terytorium RP przed
wejściem obcych wojsk. Pełna obrona granic z natychmiastowym otwarciem ognia
wobec każdego przekraczającego nielegalnie granicę RP.
74. Uruchamiamy w każdej gminie strzelnicę i bezpieczne magazyny broni, 1 na
10.000 mieszkańców.
75. Odpolityczniamy armię, policję, straż pożarną, straż graniczną i inne służby.
Program RZETELNA ODPOWIEDZIALNOŚĆ. Awans odbywa się tylko na
podstawie merytorycznych przesłanek – brane pod uwagę są kwalifikacje i oceny
zwierzchników, podległych i przedstawicieli związków zawodowych.
76. Wzmacniamy armię strukturami Gminnej Samoobrony Obywatelskiej (GSO).
Opieramy się na dobrze zorganizowanych strukturach ochotniczej straży pożarnej, kół
myśliwskich i kół gospodyń wiejskich.
Strona 11 z 12© Dr Artur Bartoszewicz
77. Zapewniamy pełną niezależność w kwestii produkcji broni, amunicji, leków
(medycyna pola walki) i żywności (rezerwy strategiczne) w celu pokrycia potrzeb
armii i cywilów na wypadek wojny i innych zdarzeń nadzwyczajnych na terenie
RP. Organizujemy system przechowywania i rotacji zapasów, aby zapewnić życie
i zdrowie ludzi i zwierząt. Uruchamiamy szeroką produkcję broni, sprzętu
wojskowego i amunicji w Polsce we współpracy z Turcją i Indiami. Tworzymy
specjalną strefę ekonomiczną dla zagranicznych podmiotów produkujących broń z tych
państw w obrębie Przesmyku Suwalskiego
Strona 12 z 12