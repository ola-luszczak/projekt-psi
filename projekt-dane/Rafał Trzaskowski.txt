Rozwój | Inwestycje | Bezpieczeństwo


Podkarpacie to region o wspaniałych tradycjach i wyjątkowej energii. 90 lat temu dzięki inicjatywie Eugeniusza Kwiatkowskiego powstał tu Centralny Okręg Przemysłowy, który dał impuls dynamicznemu rozwojowi miast i miejscowości. Dziś, w czasach nowych wyzwań i szans, proponuję „Nowy Centralny Okręg Przemysłowy” – projekt wsparty rządowymi i międzynarodowymi inwestycjami, który uczyni z Podkarpacia prawdziwe serce polskiej gospodarki oraz systemu bezpieczeństwa.
Plan obejmuje potężne inwestycje drogowe i kolejowe (m.in. S19, S74 oraz modernizację linii kolejowych), rozwój zakładów przemysłu zbrojeniowego i energetycznego, a także wsparcie lokalnych firm i ośrodków innowacji. Przewiduje też rozbudowę infrastruktury społecznej: modernizację szkół, szpitali, budowę nowoczesnych schronów i stworzenie atrakcyjnych miejsc do spędzania wolnego czasu. W sumie to 250 miliardów złotych, które przyczynią się do rozkwitu Podkarpacia i całego kraju. Razem ruszmy naprzód – niech Podkarpacie stanie się motorem napędowym Polski!

Zakłady na terenie
Nowego COP
Legenda

Wydobywczy

Zbrojeniowe

Chemiczne

Energetyczne

Metalurgiczne

Pozostałe
Inwestycje

Drogowe
S74, S19 dokończenie, S9 nowym śladem, S-Bieszczady, połączenie z siecią TEN-T.

Kolejowe
Krosno-Rzeszów, Tarnobrzeg - Warszawa – linia im. E. Kwiatkowskiego oraz LK106, 108, 68, E30, PKA, LHS oraz L25 (Tarnobrzeg-Dębica).

Zakłady Przemysłowe
Programy rządowych zamówień zbrojeniowych, metalurgicznych itp. dla m.in. HSW, Dezamet, Autosan, Gamrat, PZL Mielec i wielu innych.

Bezpieczeństwo
Nowe bazy wojskowe, schrony dla mieszkańców w każdym mieście powiatowym, infrastruktura odporności.

Czas wolny
Infrastruktura czasu wolnego, w tym Centra Sportów Zimowych, Lekkoatletycznych, sieć hal i boisk w gminach oraz dróg rowerowych.

Pakt dla
Bezpieczeństwa
Tego wymaga polska racja stanu

Bezpieczeństwo ponad podziałami.
Są sprawy nadrzędne w stosunku do nawet najostrzejszych sporów politycznych. Taką sprawą jest bezpieczeństwo. Dziś, w tych trudnych czasach ogromnych wyzwań międzynarodowych, w tej fundamentalnej sprawie potrzebna jest nam jedność. Ponad politycznymi podziałami.
Dlatego proponuję Pakt dla Bezpieczeństwa. A oto jego 5 najważniejszych założeń:

Zagadnienia bezpieczeństwa muszą zostać wyjęte poza bieżący spór polityczny. Nawet najostrzejsza kampania nie usprawiedliwia np. ujawniania wojskowych planów. Nigdy więcej.

Rada Bezpieczeństwa Narodowego z udziałem Prezydenta RP i wszystkich sił politycznych co najmniej raz na 60 dni.

Zwiększenie nakładów na obronność do 5% PKB.

Utworzenie Centrum "Druga Misja", które pozwoli zaangażować weteranów i byłych funkcjonariuszy służb do szkolenia kolejnych specjalistów dla państwa.

Minimum 50% środków na modernizację Sił Zbrojnych musi być inwestowane w polskim przemyśle.
To są kwestie, co do których potrzebujemy ponadpartyjnej zgody. Tego wymaga polska racja stanu.

Nowoczesna gospodarka, mocny przemysł,

silna Polska.
Wspieranie polskich przedsiębiorców, inwestycje w nowoczesne technologie oraz ochrona rodzimego rynku to fundamenty naszego programu. Polska ma szansę stać się silnym graczem gospodarczym, niezależnym energetycznie i zdolnym do skutecznej rywalizacji na globalnym rynku. Dzięki pragmatycznemu podejściu do gospodarki budujemy stabilność oraz rozwój dla wszystkich Polaków.

Aktywna promocja polskich firm na rynkach zagranicznych.

Uproszczenie prawa gospodarczego oraz wsparcie małych i średnich przedsiębiorstw.

Rozwój polskiego przemysłu zbrojeniowego i technologicznego.

Ochrona polskich rolników przed nieuczciwym importem.

Silna pozycja Polski w Europie dzięki inwestycjom w innowacje i badania naukowe.

Uniezależnienie energetyczne poprzez rozwój odnawialnych źródeł energii (OZE).

Bezpieczeństwo, równość, odpowiedzialność społeczna.
Zdrowy rozsądek powinien rządzić każdym obszarem życia społecznego. Chcemy łączyć pragmatyzm z troską o obywateli, aby zapewnić bezpieczeństwo społeczne, ekonomiczne oraz kulturowe, a jednocześnie dbać o przyszłość Polski.

Ograniczenie świadczenia 800+ dla obywateli i obywatelek Ukrainy tylko do tych, którzy pracują i mieszkają w Polsce. Wspieranie tych, którzy płacą podatki w Polsce jest sprawiedliwe i zapobiega sytuacji, w której opłaca się przyjeżdżać do Polski tylko po wsparcie socjalne.

Liberalizacja prawa aborcyjnego i wsparcie programu in vitro.

Zero tolerancji dla przestępczości.

Inwestycje w dostępność usług publicznych (szkoły, szpitale) na równym poziomie.

Ochrona i promocja tożsamości regionalnej.

2 miliardy zł rocznie dla miast i regionów potrzebujących
realnych zmian.
Prezydencki Fundusz Inwestycyjny to narzędzie realnego wsparcia regionów borykających się z długotrwałymi problemami gospodarczymi i społecznymi. Fundusz zapewni skuteczną współpracę między rządem, samorządami a społecznościami lokalnymi, skupiając się na rzeczywistych problemach i ich rozwiązaniach. To kluczowy element wsparcia dla miast i regionów, które ucierpiały w wyniku transformacji po 1989 roku. Kluczowe punkty:

Fundusz dysponujący kwotą 2 miliardów złotych rocznie.

Lokalne konsultacje społeczne jako podstawa decyzji inwestycyjnych.

Realizacja projektów modernizacji infrastruktury społecznej oraz transportowej.

Tworzenie nowych miejsc pracy i rewitalizacja gospodarcza.

Transparentność w podejmowaniu decyzji, wspólnie z mieszkańcami.

Sprawna, nowoczesna i innowacyjna

Polska
Dość chaosu w przepisach i biurokracji, która marnuje czas i energię milionów Polaków. Chcemy Polski, w której proste zasady wspierają rozwój – zamiast go hamować. Dlatego proponujemy konkretne reformy: mniej obciążeń, mniej papierologii, przyjazne urzędy, sprawniejsza administracja.
Dzięki wiedzy ekspertów, analizie danych i nowoczesnym technologiom zbudujemy państwo, które po prostu działa – dla przedsiębiorców i dla wszystkich obywateli. Nasze propozycje:

1 za 2 - każda nowa regulacja oznacza likwidację dwóch istniejących.

Unia Europejska + 0 - zero dodatkowych przepisów przy wprowadzaniu unijnego prawa.

Ugoda podatkowa - wsparcie dla przedsiębiorców w kryzysie, czyli elastyczne negocjacje spłat zobowiązań i partnerska komunikacja z Urzędem Skarbowym.

Domniemanie niewinności podatnika - wszelkie wątpliwości rozstrzygane na jego korzyść.

Jasne podatki - zwiększenie liczby interpretacji ogólnych wydawanych przez Ministerstwo Finansów.

Automatyczne pozyskiwanie danych z rejestrów publicznych i koniec ze zbędną papierologią - dane zaciągane automatycznie, np. z rejestru PESEL.

Rozszerzenie aplikacji mObywatel – dostęp do wyników badań medycznych, cyfrowych skierowań i systemu kolejkowego wspieranego sztuczną inteligencją.
